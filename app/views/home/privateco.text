
Privateca politiko

Eventa Servo kongruas kun #{link_to 'AGPL-3.0 licenco', '/gpl.txt'}.

Universala Esperanto-Asocio (mallonge UEA), funkcias laŭ la nederlanda juro
kaj havas ĉefsidejon en Nieuwe Binnenweg 176, 3015 BJ Rotterdam, Nederlando.
UEA estas parto de la internacia Esperanto-movado. Kadre de sia agado ĝi
registras kaj prilaboras personecajn datumojn de siaj membroj kaj
servouzantoj. Informoj pri la datumprotektado en UEA aperas en jena retejo:
#{link_to 'uea.org/teko/datumprotekto', 'https://uea.org/teko/datumprotekto', target: :_blank}.

La retejo www.eventaservo.org bezonas kelkajn donitaĵojn por ebligi al
registritoj aldoni eventojn kaj ilin poste administri. Eventa Servo estas
oficiala servo de UEA kaj TEJO. Kiam vi aliĝas al la retejo, vi do
konsentas, ke administrantoj de UEA kaj TEJO havas aliron al viaj datumoj.
Validas la reguloj de datumprotektado en UEA por Eventa Servo. UEA opinias,
ke via privateco estas tre grava kaj delikate traktos la donitaĵojn, kiujn
vi havigis. Ni uzas viajn donitaĵojn nur por nia administrado, por informi
vin pri Eventa Servo mem kaj pri la agado de UEA kaj TEJO.

Viaj donitaĵoj teorie neniam estos transdonitaj al aliaj, krom kun via
permeso aŭ se leĝoj devigas nin malkaŝi unuopajn datumojn, kiuj rilatas al
via personeco. Konforme al la Ĝenerala Datum-Protekta Regularo vi ĉiam havas
la rajton senpage enrigardi la donitaĵojn, kiujn ni posedas pri vi, korekti
ilin aŭ entute forigi ilin per simpla peto al
#{mail_to 'kontakto@eventaservo.org'} (Eventa Servo) aŭ
#{mail_to 'datumoprotekto@co.uea.org'} (UEA). Vi same povas kontakti
UEA, se vi havas plendojn aŭ komentojn rilate al ĝia datumprotekta regularo.
Se vi havas nesolvitajn aferojn, vi povas ankaŭ kontakti la respondecan
nederlandan instancon. Tio eblas ĉe:
#{link_to 'Autoriteit Persoonsgegevens', 'https://autoriteitpersoonsgegevens.nl', target: :_blank}.

La datumbazo de Eventa Servo enhavas jenajn datumojn de registritoj:

- nomon
- retpoŝtadreson
- urbo + lando
- profilbildon
- organizojn kies administranto vi estas
- naskiĝdaton
- UEA-kodon

Ne ĉiuj kampoj estas devigaj. Vi cetere rajtas uzi kromnomon aŭ registriĝi per retpoŝtadreso de asocio aŭ firmao.
